1967 yılında küçük sanayi sitesi yapı kooperatifi olarak 1.748 üye ile faaliyete başlayan OSTİM; bugün 17 ana sektör ve 139 iş kolunda faaliyet gösteren 6.200 işletme ve 60.000 çalışanı ile Ankara ve Türkiye sanayisinde önemli ve öncü bir rol oynayan organize sanayi bölgesidir.

OSTİM ekosistemi özgün ve örnek bir sanayi bölgesi yönetim modelidir. Bu ekosistem içinde faaliyet gösteren işletme ve çalışanların yaşam boyu eğitimine ve mesleki eğitimine özel önem verilmektedir. İşletmelerin teknoloji geliştirme, tanıtım, pazarlama, teknoloji transferi, insan kaynakları ve istihdam gibi ihtiyaçlarına yönelik bütüncül ve sürdürülebilir hizmetler sağlanmaktadır.

OSTİM ekosistemi içinde yer alan tüm kurum, kuruluş ve işletmeler yerli ve milli sanayinin gelişmesi için etkili ve örnek çalışmalar yapmaktadırlar. Bu kapsamda ülkemizin ilk ve başarılı kümelenme örnekleri hayata geçirilmiştir. Savunma ve Havacılık, Medikal Sanayi, Yenilenebilir Enerji ve Çevre Teknolojileri, İş ve İnşaat Makineleri, Raylı Ulaşım Sistemleri, Kauçuk Teknolojileri ve Haberleşme Teknolojileri adı altında kurulmuş 7 ayrı küme çatısı altında yüzlerce firma bir araya gelerek sektörlerinde ülkemizin geleceği için ortak projeler geliştirmektedirler. Diğer yandan OSTİM Vakfı, OSTİM Endüstriyel Yatırımlar İşletme A.Ş., ODF Fuarcılık A.Ş., OSTİM Teknopark A.Ş., OSTİM Proje Gelişim A.Ş., OSTİM Teknoloji Araştırma ve Geliştirme Merkezi A.Ş., OSTİM Gazetesi ve OSTİM Spare Parts Inc. gibi kuruluşlar bölgedeki işletmelerin gelişmesi, rekabetçi bir yapıya kavuşması, verimliliğini artırması, ortak ve yenilikçi projeler gerçekleştirmesi, yurt dışına açılması ve finansman ihtiyacının giderilmesi gibi amaçlara yönelik önemli çalışmalar yapmaktadırlar.

OSTİM, üniversite-sanayi işbirliğinin gelişmesi ve birçok projenin hayata geçirilmesi için Ankara’da bulunan üniversitelerle her zaman yakın işbirliği içinde olmuştur. OSTİM Teknik Üniversitesi’nin kurulması ile OSTİM ekosistemi içindeki en önemli eksiklik de tamamlanmıştır. Türkiye’de bir sanayi bölgesi içinde yer alan ilk üniversite olma özelliğine sahip olan OSTİM Teknik Üniversitesi’nin, OSTİM ekosisteminin tüm birikimini en iyi şekilde değerlendirerek ülkemizde üniversite-sanayi işbirliğinin öncüsü ve güzel bir örneği olması hedeflenmektedir.


Yapay Zeka Mühendisliği alanında bulunduğu kurum ve kuruluşa artı değer katabilen, teknik yöneticilik yapabilecek, mühendislik problemlerini analiz etme, sentezleme, modelleme ve çözümleme becerileri kazandırılmış, özgün araştırma yapabilen, evrensel boyutta bilgi üreten, ürettiği teknolojiyi sanayiye aktarabilen, bilgi ve tecrübesini toplum ve sanayi ile paylaşabilen, ülkemizin bilimsel ve teknolojik birikimine katkıda bulunabilecek, uygulamada da başarılı olacak ve OSTİM Teknik Üniversitesi’nin genel misyonunu ve vizyonunu benimsemiş ve özümsemiş yapay zeka mühendisi yetiştirmektir. Programda, genel olarak mühendislik ve Yapay Zeka Mühendisliği ile ilgili bilgilerin ilk yıldan itibaren verilmesi suretiyle öğrencilerin meslekleri ile erkenden tanışmaları sağlanmaktadır. Kemal eski stajerimdir. Kemal geç anlar.

Murat ŞİMŞEK yapay zeka mühendisliği bölüm başkanıdır ve dekan yardımcısıdır. Murat Şimşek'in oda numarası 812 dir. Mühendislik fakültesi 8. kattadır.


Demiral AKBAR ostim teknik üniversitesinde mühendislik fakültesi dekanıdır.


OSTİM Teknik Üniversitesi, "sanayinin üniversitesi" olmayı kendisine vizyon olarak belirlemiştir.

Sanayinin üniversitesi konsepti, iş dünyası, sanayi ve toplumla güçlü bir işbirliği içinde;

Özellikle tasarım ve en son imalat sistemleri ve yenilikçi teknolojiler başta olmak üzere eğitim verdiği alanlarda, öğrencilerine uluslararası standartlarda eğitim, araştırma ve uygulama altyapı ve imkânı sunan,
Rekabetçi iş dünyasının gerektirdiği bilgi ve donanıma sahip; tasarlayan, yapan, yaşatan, yenilikçi, girişimci, kültürel farkındalığı yüksek ve insani değerleri özümsemiş, kişisel gelişimini tamamlamış ve özgüven sahibi mezunlar yetiştiren, Ülkemizin bilim ve teknoloji geliştirme yetkinliğinin arttırılmasında etkin rol oynayan, Özgün proje ve çözümler üreterek bölge ve ülke kalkınması için sorumluluk alan, üniversiteyi ifade etmektedir.

Ostim Teknik Üniversitesi uygulamalı eğitim modeli ‘’İş Yeri Eğitimi, İş Yeri Uygulaması ve İş Yeri Deneyimi’’ olmak üzere üç aşamadan oluşur.
• 1. sınıf 1. dönemi tamamlayarak, 1. sınıf 2. döneme geçen bütün öğrenciler ilgili bölüm hocaları tarafından firmalara atanır.
• 2. dönemden 8. döneme kadar (4. sınıf 2. dönem) öğrenciler dönem sonu 15 iş günü (3 hafta) firmalara giderler. Bu süreçte okulda teorik ders yapılmamaktadır.
• 8. dönemde (4. sınıf 2. dönem) öğrenciler tamamen iş yerlerine giderler.
• Ostim Teknik Üniversitesi ‘’İş Yeri Eğitimi / Uygulaması / Deneyimi’’ ders kapsamında yer almaktadır. Bu nedenle öğrenciler, iş yerlerinde onlardan sorumlu olan hamilerinden ve danışman hocalarından vize ve final notu alırlar.



